.. Copyright (C) ALbert Mietus & Sogeti.HT; 2019

=====================================
De Embedded Linux Expert bestaat niet
=====================================
:reading-time: [count-words/300]min

.. 2019/03/07		
.. post::		
   :tags: HTLD
   :category:
   :location: Eindhoven
   :language: nl

   Regelmatig krijg ik “Embedded Linux Experts” aangeboden; bijvoorbeeld voor het **HTLD**-team (*HighTech Linux
   Delivery*).  Ze zouden heel goed zijn, ook met Linux zijn.  Toch zijn het zelden de juiste experts.  Daarom een paar
   hits waarmee je “de” Embedded Linux Expert herkent.  Immers, alleen het woordje ‘Linux’ op een CV is onvoldoende!

Zo’n 15 jaar geleden was ik één van de mensen die “**Embedded Linux**” in Nederland introduceerden.  Via diverse
presentaties en artikelen resulteerde dat in “moderne” expertise.  Ook was er een tool: EQSL; Embedded QuickStart Linux.
Immers, voor veel ervaren *realtime/embedded* ontwikkelaars was Linux *toen* heel nieuw, heel groot & complex en vooral
*verwarrend*.  Met de EQSL-CD konden ze een toch snel een Embedded Linux systeem bouwen.  Vanaf boekje lezen, via
installeren, bouwen, installeren tot en met opstarten, in minder dan een halve dag! Dat was in 2016 een hele prestatie;
er waren immers niet veel *Embedded Linux experts*.

Embedded Linux wordt nu alom gebruikt en is nog steeds “sexy”.  Toch is er nog steeds verwarring.  Want wanneer ben je
expert? Soms komt ik mensen tegen die zich *Linux “expert”* noemen, omdat ze een standaard distributie op een standaard
PC kunnen installeren; en dat met 2 of drie muis-kliks.  Goed hoor! Maar niet wat ik zoek ...

Wederom krijg ik regelmatig “experts” aangeboden.  Ook omdat we opnieuw bezig zijn de markt te helpen.  Nu met een ander
4-letter acroniem: **HTLD**; *HighTech Linux Delivery*.  Vaak zijn het goede mensen; maar zelden zijn het de juiste
experts.  En toch staat Linux prominent op hun CV.  Daarom een snelcursus om die juiste expert te herkennen ...


Wat kan een Linux expert?
=========================

Er zijn waarschijnlijk meer dan één miljoen experts op gebied van Linux; waarvan duizenden in Nederland.  Maar niet al
die experts hebben expertise in het hetzelfde stukje Linux! De overgrote meerderheid richt zich op “klassieke IT”.  Vaak
zijn het geen *ontwikkelaars* maar *beheerders*.  Erg handig om “high availability” clusters (of tegenwoordig: cloud
computers) te configureren; maar niet bedreven in het ontwikkelen van een Linux-*driver*.


   Een Embedded Linux Expert kan veel meer dan “Linux” beheren! Zo moet zij/hij **ook** een ontwikkelaar zijn.  En nog veel meer ...


Wat kan een Linux ontwikkelaar?
===============================

Er zijn heel veel ontwikkelaars, die verstand van Linux hebben.  En opnieuw zijn ze niet gelijk.  Globaal zijn er 3
soorten linux-ontwikkelaars; afhankelijk van wat ze ontwikkelen.  De vraag is:

1) Maken ze applicaties die (toevallig, ook) op Linux draaien?
2) Gebruiken ze Linux als ontwikkelomgeving?
3) Ontwikkelen ze Linux zelf?

..

   Ik ben vooral geïnteresseerd in het laatste type.  Een Embedded Linux expert moet **ook** de code van Linux zelf beheersen.


Wat kan Embedded Linux Expert?
==============================

De Linux Expert die we zoeken heeft dus verstand van Linux; is ontwikkelaar en heeft ervaring met de source-code van
Linux zelf.  Typisch hebben ze ook veel passie voor Linux: het is meer dan werk of een hobby; het is bijna een
*life-style*.  Een beetje Linux-ontwikkelaar compileert regelmatig zijn eigen kernel, direct van de kernel-sources;
en liefst met zelf gebouwde *toolchain*.  Vaak vooral omdat het kan, niet omdat het moet; het is immers leuk!

Is dat complex en ingewikkeld? Ja behoorlijk, voor de meeste mensen Zoals gezegd, 15 jaar geleden was het zelfs (te) complex
voor veel ervaren embedded ontwikkelaars.  Inmiddels zijn er duizenden (betaalde) “vrijwilligers” die dit met liefde
doen.  Achter elke ‘distributie’[#Linuxdistributie]_ zijn Linux Expert druk bezig met het beter maken van de code, en
die te compileren; zodat gebruikers die kunnen installeren op hun PC.

U leest het goed: de “PC”.  De meeste distributies, en de meeste Linux ontwikkelaars, richten zich primair op de PC.
Dat kan een laptop zijn, of een server; of desnoods een cloud computer.

   Een Embedded Linux Expert kan veel meer ...

Zij/hij heeft **ook** verstand van en ervaring met Embedded Software; dus van “drivers”[#driver]_, “BSPs”[#BSP]_
(Board Support Packages) en “bootloaders”[#bootloader]_.  En **ook** van “Cross Compileren”[#CrossCompiler]_; van
“toolchains”[#toolchain]_, zoals “Buildroot” en “Yocto”; maar ook van (gnu) “Makefiles”[#GnuMake]_, want (Embedded)
Linux kan niet zonder.


Zo herken je die expert!
========================

Ja, dat zijn veel complexe termen bij elkaar.  Behalve voor de expert die we zoeken; het immers een expert!

   Als iemand niet weet wat die termen betekenen, dan is het niet de expert die ik zoek!

Ook verwacht ik van een Embedded Linux Expert, dat zij weet waar de “kernel-sources”[#kernelorg]_ staat, waar hij de
rest van “Linux-code”[#gnuhome]_ kan vinden en ook de “busybox”[#busybox]_.

Natuurlijk loop ik de kans dat iemand nu die termen in zijn CV gaat zetten.  Maar dan heb ik nog vragen als: heb je
ervaring met de meest gebruikte Embedded Linux processor? Want zit die in bijna alle smartphones, die op embedded Linux
draaien, alleen de expert weten dat het de “ARM”[#arm]_ is.

----------

.. rubric:: Footnotes & Links


Een paar (15 jaar) oude publicaties over Embedded Linux; ze zijn verouderd, maar soms nog verbazend actueel.

* [13 okt 2005] https://bits-chips.nl/artikel/snelle-linux-overstap-begint-bij-toepassing/
* [11 mei 2006] https://bits-chips.nl/artikel/pts-bouwt-opstapje-naar-embedded-linux
* [reprints ‘12] http://albert.mietus.nl/read.IT/Proponotheek/index.html (reeks van 4)


Een echte Embedded Linux Expert kent deze locaties uit zijn hoofd:

.. [#kernelorg]  De source van de Linux kernel: https://www.kernel.org
.. [#gnuhome] Veel andere Linux source code: https://www.gnu.org
.. [#busybox] Alle bekende Unix-tools in mini-uitvoering  https://www.busybox.net

Enkele experts-termen volgens wikipedia:

.. [#Linuxdistributie] Er zijn meer dan 500 distributies zoals: Ubuntu, Suse, RedHat, Gentoo, etc! Zie oa https://nl.wikipedia.org/wiki/Linuxdistributie
.. [#CrossCompiler]  https://en.wikipedia.org/wiki/Cross_compiler Over cross-compileren (*“XCC”*) en *Canadian Cross Compilers* (Engels).
.. [#driver]         https://nl.wikipedia.org/wiki/Stuurprogramma Over (device) drivers, ook wel stuurprogramma genoemd.
.. [#BSP]            https://en.wikipedia.org/wiki/Board_support_package Over de generieke “driver” voor een computerbord (Engels).
.. [#bootloader]     https://nl.wikipedia.org/wiki/Bootloader Over software die alle software opstart
.. [#toolchain]      https://en.wikipedia.org/wiki/Toolchain Over de software-tools om software te maken en hun
                     (complexe) relaties.
.. [#Yocto]          https://www.yoctoproject.org; Yocto, is een toolchain om ‘custom’ Linux te compileren
.. [#Buildroot]      https://buildroot.org; Buildroot, is een andere toolchain om Embedded Linux te bouwen
.. [#GnuMake]        Linux gebruikt GnuMake; zie https://nl.wikipedia.org/wiki/Make_(computerprogramma) voor Makefile(s)
.. [#arm]            De ARM CPU zit niet alleen in (vrijwel) alle smartphones; ook veel andere embedded systemen
                     gebruiken deze.  Zie  https://nl.wikipedia.org/wiki/ARM-architectuur





